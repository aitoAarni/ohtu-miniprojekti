# Loppuraportti

**Ryhmän jäsenet:** Heidi Holappa, Samu Syrjänen, Antti Romppanen, Aarni Rechardt, Iida Björn

## Miniprojektin aikana kohdatut ongelmat

Ylipäätänsä koko projektin aloittaminen oli ehkä miniprojektin vaikein vaihe. Oli työlästä ja aikaa vievää suunnitella sovelluksen runko alusta asti tyhjästä.

Erityisesti ensimmäisessä ja toisessa sprintissä oli vaikeuksia ajankäytön kanssa. Taskien ajallinen estimointi osoittautui alkuun hyvinkin vaikeaksi ylipäätänsä, mutta erityisesti suunnittelemattomat tekniset ongelmat hidastivat työskentelyä ja söivät paljon aikaa. Osalla ryhmäläisistä oli Cubblin päivitykseen liittyviä ongelmia, joiden selvittäminen vei paljon aikaa ja toi selvästi lisäjännitystä kahteen ensimmäiseen sprinttiin.

Alussa, eritysesti ensimmäisessä, mutta myös vähän toisessa sprintissä, jouduimme ryhmänä hieman hakemaan, että löysimme toteutustavat ja tekniikat, joilla kaikkien oli hyvä ja helpointa osallistua yhteiseen projektiin. Myöskin paikan päällä livenä työskentely osoittautui hankalaksi, koska oli hyvin vaikea löytää aikoja, jotka olisivat sopineet kaikille.

Ensimmäisessä sprintissä robot-testien aloittaminen oli haastavaa ja se veikin paljon aikaa. Myöhemmissä sprinteissä robot-testien jatkaminen oli helpompaa, mutta piti selvittää, miten robot-testit sai yhdistettyä CI-palvelimeen.

Yleisesti eniten haasteita oli ensimmäisen ja toisen sprintin aikana. Ensimmäisessä sprintissä meni paljon aikaa projektin aloittamiseen ja pohjatyöhön. Toisessa sprintissä osa teknisistä ongelmista (Cubbli-päivitykset) jatkui ja ajankäytössä oli vielä parannettavaa. Kolmas (viimeinen) sprintti meni jo varsin kivuttomasti.

## Miniprojektissa hyvin sujuneet asiat

Yhteistyö ja kommunikaatio sujuivat varsin hyvin läpi koko projektin. Ryhmässä oli avoin ja positiivinen ilmapiiri, sekä osattiin antaa ja myös vastaanottaa kritiikkiä. Avoimen ja positiivisen ilmapiirin vuoksi oli helppoa jakaa omia ideoita ja miettiä toimivinta ratkaisua yhdessä ryhmänä. Jokainen teki myös hyvin oman osansa ja kaikki ottivat vastuuta projektin etenemisestä sekä omista tehtävistään.

Olimme valmistautuneet hyvin asiakastapaamisiin ja saimme niistä hyvää palautetta. Olimme ennen jokaista asiakastapaamista päättäneet esittäjän, demoajan ja ”kirjurin”, joka sitten helpotti asiakastapaamisiin menemistä ja ohjelman esittelyä.

Seuraavaa kertaa ajatellen yhteisten tapaamisten ajankäyttöä voisi vielä mahdollisesti tehostaa ja tiivistää. Daily scrum tapaamisten säännöllisyydessä olisi hieman parannettavaa. Toisaalta miniprojektin työmäärärajoitteista johtuen säännöllisille daily scrumeille ei ollut suurta tarvetta. Kommunikointi toimi muuten varsin hyvin ja kaikki pyrkivätkin pitämään muita ajan tasalla omista tekemisistä.

## Miniprojektissa opittua

Miniprojektissa konkretisoitui hyvin esimerkiksi ketterien menetelmien ja työtapojen hyödyt. Testien tärkeys ja käytännöllisyys tulivat myös suuresti esille tämän projektin (ja myös muuten kurssin) aikana.

Ryhmäkoodaamisessa kommunikaation tulee olla kunnossa, heikosta kommunikoinnista useimmiten seuraa vain ongelmia. Versionhallinnan laadun ylläpito on myös tärkeää, kun koodataan yhdessä ja on usea ominaisuus työn alla yhtäaikaisesti. Ryhmänä koodaaminen vaikutti ajoittain verkkaiselta, mutta lopulta kokonaisuudet valmistuivat huomattavasti nopeammin, sekä pienemmällä päänvaivalla, kuin yksin koodatessa.

Olisi ollut hienoa oppia monipuolisemmin ketterän kehityksen työtapoja. Näihin toivon mukaan pääsee OhTu-projektissa enemmän syventymään.
